У Чернігові пройде показ фільму «Євромайдан. Чорновий монтаж»
20 травня о 13:00 у Чернігові пройде показ та обговорення з експертами документальної стрічки «Євромайдан. Чорновий монтаж» – фільм-хроніку Українського протесту.Показ відбудеться не лише в Чернігові, а й в Харкові, Києві, Дніпрі та Львові у рамках проєкту від Всеукраїнської молодіжної громадської організації «ФРІ» у партнерстві з кіноклубом «Docudays UA».
«Цей захід — нагадування про те, який шлях ми пройшли вже, і скільки нам тільки треба пройти, щоб мати можливість реалізовувати свої права повною мірою. А ще він дає змогу дізнатися більше і скласти в голові пазл подій 2013-2014 років: думаю, це цінно для молоді, яка не могла усвідомити все через вік» – коментар однієї з організаторок заходу, Поліни Мішакової, Голови Правозахисної служби ФРІ та комунікаційниці УГСПЛ.